845·871] AENEInos ΜΒ. v,

845

850

860

865

Pone caput fessosque oculos furare labori.

Ipse ego paulisper pro te tua munera inib0.'
Cui vix attollens Palinurus lumina fatur:
‘Mene salis placidi vultum fluctusque quietos
ignorare iubes? mene huic confidere monstro?
Aenean credam (quid enim ?) fallacibus auris
et caeli totiens deceptus fraude serenil'

Talia dicta dabat, clavumque affixus et haerens
nusquam amittebat oculosque sub astra tenebat.
Ecce deus ramum Lethaeo rore madentem
vique soporatum Stygia super utraque quassat
tempora, cunctantique natantia lumina solvit.
Vix primos inopina quies laxaverat artus,

et super incumbens curn puppis parte revulsa
cumque gubernaclo liquidas proiecit in undas
praecipitem ac socios nequiquam saepe vocantem3
ipse volans tenues se sustulit ales ad auras.
Currit iter tutum non setius aequore classis
promissisque patris Neptuni interrita fertur.
Iamque adeo scopulos Sirenum advecta subibat
difficiles quondam multorumque ossibus albos
(turn rauca assiduo longe sale saxa sonabant),
cum pater amisso fluitantem errare magistro
sensit, et ipse ratem nocturnis rexit in undis,
multa gemens casuque animum concussus amici:

870 ‘O nimium caelo et pelago confise sereno,

nudus in ignota, Palinure, iacebis arem?

